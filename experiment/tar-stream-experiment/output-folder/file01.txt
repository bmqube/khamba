সাবেক প্রধানমন্ত্রীর বেসরকারি শিল্প ও বিনিয়োগ বিষয়ক উপদেষ্টা সালমান এফ রহমানের মালিকানাধীন বেক্সিমকোর শেয়ার কারসাজিতে ১০ ব্যক্তি ও প্রতিষ্ঠানকে ৪২৮ কোটি ৫২ লাখ টাকা জরিমানা করেছে বাংলাদেশ সিকিউরিটিজ অ্যান্ড এক্সচেঞ্জ কমিশন (বিএসইসি)।

আজ (মঙ্গলবার, ১ অক্টোবর) বিকেলে এ তথ্য জানায় সংস্থাটি। এসব ব্যক্তি ও প্রতিষ্ঠানকে ৪২৮ কোটি ৫২ লাখ টাকা জরিমানা করা হয়েছে।

অর্থদণ্ডপ্রাপ্তদের মধ্যে মারজানা রহমানকে ৩০ কোটি টাকা, মুশফিকুর রহমানকে ১শ' ২৫ কোটি টাকা, মমতাজুর রহমানকে ৫৮ কোটি টাকা, আব্দুর রউফকে এক কোটি টাকা, আব্দুর রউফকে ৩০ কোটি টাকা জরিমানা করা হয়েছে।

আর প্রতিষ্ঠানের মধ্যে ট্রেডনেক্সট ইন্টারন্যাশনাল লিমিটেডকে ৪ কোটি ১ লাখ টাকা, জুপিটার বিজনেস লিমিটেডকে ২২ কোটি ৫০ লাখ টাকা, অ্যাপোলো ট্রেডিং লিমিটেডকে ১৫ কোটি ১ লাখ টাকা, আর্ট ইন্টারন্যাশনাল লিমিটেডকে ৭০ কোটি টাকা, ক্রিসেন্ট লিমিটেডকে ৭৩ কোটি টাকা জরিমানা করা হয়েছে।

এদের মধ্যে বেশিরভাগ ব্যক্তি ও প্রতিষ্ঠানকে দুই মেয়াদেও এসব অর্থ জরিমানা করা হয়েছে।